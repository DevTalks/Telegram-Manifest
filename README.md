# شرح قوانین و شرایط فعالیت در گروه تلگرام گپ و گفت توسعه دهنده ها - دو تاکز + توضیحاتی پیرامون جلسات منظم شبانه


با توجه به تخصصی بودن بیشتر گروه های مرتبط با برنامه نویسی و توسعه و تا حدی خشک و جدی بودن محیط این گروه ها ، گروه دو تاکز را ایجاد کردیم تا دوستان و همکاران عزیز ، در محیطی دوستانه و خارج از قوانین سختگیرانه ی گروه ها ، به گپ و گفت و تبادل اطلاعات در زمینه برنامه نویسی و توسعه پرداخته و لحظات شاد و خوشی در کنار هم داشته باشند.

البته فعالیت در این گروه هم همانند دیگر گروه ها ، برای جلوگیری از هرج و مرج و رفاه حال دوستان ، مشروط به پیروی از قوانینی است که البته به هیچ وجه سختگیرانه نیستند.

بنابراین هر کاربر قبل از شروع فعالیت در گروه ، متعهد میشود:

1- ضمن احترام کامل به دیگر دوستان ، به گپ و گفت بپردازد.

2- سلام و احوال پرسی و خوش و بش با دوستان ، تا حد قابل ملاحظه ای باشد و نه خارج از دامنه تحمل دیگر کاربران

3- تبلیغات در گروه ، تا حدی باشد که به آن تبلیغ منصفانه گفته شود ، نه اسپم و هرزنامه

4- زبان فارسی را پاس بدارد. فینگلیش اکیداْ ممنوع. در صورت نداشتن صفحه کلید فارسی از وبسایت ها و اپلیکیشن های مرتبط برای تبدیل متن استفاده شود.

5- از ارسال یک متن در چندین پیام جداگانه خودداری کند. متن خود را بصورت کامل نوشته ، سپس اقدام به ارسال کنید.

6- کمی صبور و با تحمل بوده و در صورتی که علاقه ای به پاسخ دادن به سوألات کاربران ندارد ، در گوشه ای نشسته و اجازه دهد دیگر دوستان پاسخ سوأل را بدهند.


# جلسات گپ و گفت شبانه با موضوع خاص

هر شب رأس ساعت 21 به مدت 1.5 ساعت به بحث پیرامون موضوعی خاص میپردازیم و در انتهای جلسه ، موضوع بحث شب بعد را بصورت مشورتی یا رأی گیری مشخص میکنیم.

هیچ اجباری برای اتمام بحث در پایان 1.5 ساعت نبوده و در صورت لزوم و خواست دوستان ، بحث ادامه خواهد داشت.



در صورتی که پیشنهاد یا انتقادی راجع به این قوانین دارید می توانید در گروه اعلام کنید.
